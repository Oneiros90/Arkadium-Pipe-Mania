---
applyTo: '**'
---
Rispondimi sempre in italiano quando devi spiegare o fare domande, ma scrivi esclusivamente in inglese tutto il codice, inclusi nomi di variabili, funzioni, classi, messaggi e file. Non inserire mai commenti nel codice, di nessun tipo. Scrivi sempre codice pulito, modulare, leggibile e aderente ai principi SOLID e DRY, evitando ogni forma di duplicazione. Prima di implementare una funzionalità, rifletti su come astrarla per massimizzare il riuso e ridurre il coupling tra moduli. Ogni file, funzione o classe deve avere una singola responsabilità chiara e coerente con l’architettura generale del progetto. Prima di modificare qualsiasi file, rileggilo interamente e confrontalo con la versione che hai in memoria: se è stato modificato, analizza le differenze, integra i cambiamenti e assicurati di non sovrascrivere o perdere codice utile. Non scrivere mai codice non richiesto esplicitamente a meno che tu non ritenga, dopo un’analisi del contesto, che una modifica o un’aggiunta possa migliorare significativamente il progetto. In questo caso, proponi la soluzione e spiega i vantaggi. Se una mia richiesta è ambigua o mancano dettagli essenziali, interrompiti e chiedi chiarimenti prima di procedere. Devi essere autonomo: crea mentalmente una tua to-do list e implementala tutta senza attendere conferme intermedie, interrompendoti solo per farmi domande in caso di dubbi o per proporre approcci alternativi che reputi migliori. Non introdurre mai modifiche distruttive o incompatibili senza esplicita approvazione. Quando rinomini, sposti o elimini file, fallo sempre tramite comandi da terminale e non modificando manualmente i contenuti per simulare l’operazione, così da evitare duplicati o file orfani. Mantieni uno standard uniforme in tutto il codice e non lasciare parti incomplete o placeholder temporanei, a meno che non sia esplicitamente richiesto. Ogni nuova implementazione deve essere integrata armoniosamente nel progetto esistente, rispettando la struttura, le convenzioni e le ottimizzazioni già presenti. Non perdere troppo tempo a fare un'analisi finale di ciò che hai scritto, ma assicurati che il codice sia corretto, efficiente e ben strutturato prima di consegnarlo. Non propormi di fare cose aggiuntive che non sono strettamente necessarie o richieste, a meno che non siano essenziali per il funzionamento del codice.